<h1>Hylstergumman</h1>
<article>
  <img src="https://i.imgur.com/0peguhm.png" alt="Hylstergumman">
  <p>
    <q>
        Hylstergumman såg smeden Rask vid Gladåkers bruk. Hon visade sig alltid på 'högste dagen'. På huvudet hade hon en 'hatt' av granbark, sådan bark som man flagnar av fina färska granar. Hon mumlade något till honom, när han tilltalade henne, men han kunde inte höra, vad hon sade. Hon var inte farlig, men de skrämde barnen för henne
    </q>
  </p>
  <p>
    <q>
        Hylstra eller Hylsterkärnga i Hylsterberge brukte hänge säg på ryggen på folk, öm de kom vägen fram nattetid eller sent på kväll'ane. Ho va inte derekt livsfarli, men ho va så förfärli tong å bäre. En skogshoggarer Liman frå Karlanda låg i hoggarstuga i Våldalen och såg henne en gång. Han hade högge temmer strax inté berge, å se dä dugde inte dä.
    </q>
  </p>
  <p>
    Hylsterberget ligger på sjön Gladåkerns östra strand och är ett högst obetydligt berg. Invid berget hade smeden Holmström sin hage under brukstiden (1823-1865). Det djupaste stället i Gladåkerssjön kallas Hylsterviken. 
  </p>
  <p>
    Flera personer har hört de gamle berätta om Hylstergumma, dels de som bodde vid Gladåkers bruk, dels personer som bodde i Karlanda och Älgå, men endast i närheten av bruket. Som barn hörde de, att det <em>skrömtade</em> vid Hylsterberget och de varnades för att hålla till där om kvällarna. 
  </p>
  <p>
    Hylstermora säger en av sagesmännen, som är född vid Gladåker. Som liten var han rädd att gå förbi hennes berg och rädslan satt i tills han var tjugo år.
  </p>
  <cite>M. K., Älgå, f. 1872.</cite>
  <cite>A. G. J. K., Älgå, f. 1863. </cite>
  <cite>G. A., Karlanda, f. 1899. </cite>
  <cite>I. A., Karlanda, f. 1882. </cite>
  <cite>K. P. 0., Silbodal, f. 1883.</cite>
  <small>Uppt. 1943-44.</small>
</article>