<h1>Nybyggarn i Gränsjö, Älgå</h1>
<article>
  <p>
    Den förste som slog sig ned i hemmanet Gränsjö i Älgå kallades Nybyggarn. Platsen där han uppförde sin stuga kallades Nybyggargärdet, i dialekten Nybbjal. Han skulle ha varit svensk till börden. Inte långt efter honom kom en annan nybyggare till platsen och satte upp en badstuga eller ett pörte ovanför Nybyggarns stuga. Troligen var det en finne. Han kallades Mörn (myran) och hans hustru Möra, förmodligen på grund av den enes eller bådas flit och arbetsamhet.
  </p>
  <p>
    Att Mörns bostad utgjorde ett pörte torde framgå av följande tradition från orten. En dag då Mörn låg utsträckt på bastuommen (badstugans ugn), dvs, ovanpå ugnstaket, där det fanns en pall-liknande avsats i muren, kom två jägare in i stugan och ville äntligen ligga på Mörns plats. Men Mörn ville inte stiga upp och lämna den skönt uppvärmda avsatsen. Det blev bråk, som slutade med att en av jägarna sköt gubben.
  </p>
  <cite>0. S., Älgå, f. 1873. Uppt. 1947.</cite>
</article>
