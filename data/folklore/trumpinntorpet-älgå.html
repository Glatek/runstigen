<h1>Trumpinntorpet, Älgå</h1>
<article>
  <img src="https://i.imgur.com/6NjGef0.png" alt="Trompien">
  <p>
    Torpet har fått namn efter förste bebyggaren, kallad Trompien eller endast Pien, vars riktiga namn var Anders Olsson (d. omkr. 1846, jfr Trollkurmiga och kloka, del II). Varifrån han kommit och när han slog sig ned vid Trumpinnmossen vet man inte. Till växten var han ovanligt liten och kort, varför man tror, att han var finne. På en s.k. vilarsten i närheten, där man förr brukade ställa ned kistor på väg till Älgå kyrkogård, har han inristat bokstäverna AOS jämte årtalet 1807.
  </p>
  <p>
    Ett par små åkerlappar, överväxta med ungbjörk och buskar, samt nedfallna rester av en spismur är numera allt som finns kvar på boplatsen.
  </p>
  <cite>A. J., Älgå, f. 1866. Uppt. 1943.</cite>
</article>
