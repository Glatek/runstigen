<h1>Glasnäsfinnarna i Älgå </h1>

<article>
  <p>
  Enligt ortstraditionen skall den äldsta boplatsen på Glasnäset, ett näs som skjuter ut i sjön övre Gla sydöst om Gladåkerssjön, ha legat på västra sidan om den lilla å, som avtappar Gladåkers jöns vatten i övre Gla och bildar sockengräns mellan Älgå och Karlanda. Denna boplats ligger cirka 30 meter innanför Karlandagränsen, varför det är naturligt, att jordeböckerna för Karlanda åren 1564-1659 upptar lägenheten såsom tillhörande Karlanda, medan den saknas i Älgå sockens jordeböcker för samma period. Från och med 1660 upptages dock lägenheten Glasnäs såsom belägen i Älgå socken, vilket beror på att stugan vid den tiden flyttades cirka 4 km längre norrut till den plats, där gården Glasnäs ligger.
  </p>
  <p>
  Förste bebyggaren skall ha varit en finne, som hette Olof och var en väldig björnjägare. Han skall ha inflyttat från Karelen.
  </p>
  <cite>0. J., Älgå, f. 1858. Uppt. 1943. </cite>
</article>

<article>
  <p>
  Glasnäs är ett ursprungligt finnhemman, bestående av två gårdar, övre och Nedre Glasnäs. I den förstnämnda gården bevarades ännu på 1940-talet traditioner om släkten, som skall återges här.
  </p>
  <p>
  Den förste invandraren till övre Glasnäs var finnen Sopp. Han skall ha rymt ur finsk krigstjänst och omkring 1650 slagit sig ned på platsen. Familjen bevarar en »släkttavla», som ser ut så:
  <ol>
    <li>Sopp</li>
    <li>Göran Sopp</li>
    <li>Göran Göransson</li>
    <li>Isak Göransson</li>
    <li>Per Isaksson</li>
    <li>Olof Persson</li>
    <li>Johannes Olsson (f. 1845, d. 1914)</li>
    <li>Olof Johannesson (f. 1858, d. o. 1939)</li>
    <li>Algot Olsson (f. o. 1905)</li>
  </ol>
  <cite>0. J., Älgå, f. 1858. Uppt. 1938. </cite>
  </p>
</article>

<article>
  <p>
    Nummer 6 i listan hade en son, Mattias eller Mats Olofsson, som blev skogvaktare och bodde i Gränsjö, Älgå. Han omnämnes i Nordmarks härads dombok av år 1694.
  </p>
</article>