<h1>Byerud, Järnskog</h1>
<article>
  <p>
    I norra delen av allmänningen Mållungsheden i Järnskog låg förr en liten koja, som kallades Byre. För ett par hundra år sedan skall enligt Byre-Nils en gammal käring ha bott på platsen. Hon kallades allmänt Bya och bodde i en koja. Den lilla fyrkantiga stentomtningen ligger alltjämt kvar. Hålan i jorden efter kojan ser man också, likaså lämningar efter en mindre jordkällare.
  </p>
  <p>
    Magnus på Ramla, kallad Kotter-Magnus, innehade i senare hälften av 1800-talet Byerud såsom utbruk. Magnus och svågern Nils uppförde den första stugan där och bodde tillsammans, Magnus och Anna i västra rummet, Nils och Gustava i östra rummet. De var svågrar. Gustava var dock syster till August Andersson i Sättra.
  </p>
  <cite>K. A., Älgå, f. 1869. Uppt. 1944.</cite>
</article>