<h1>Finnen på Sebbehea, Karlanda</h1>
<article>
  <p>
    Sebbehea är den dialektala formen för Sörboheden. Detta namn är i sin tur ett ursprungligt Sjöbolheden. I en ägohandling av år 1647 (Lantmäterikontoret, Karlstad) heter stället »Sjöbolet» och på en hemmanskarta av år 1704 »Siöboheden».
  </p>
  <p>
    Enligt ortstraditionen skall stället ha tagits upp av finnen Johan eller Jan Jönsson från Fryksdalen, som slog sig ned där år 1647. Där har också ättlingar av en finnsläkt Kokkinen bott, möjligen tillhörde Jan Jönsson denna släkt.
  </p>
  <cite>I. A., Karlanda, f. 1882. Uppt. 1948.</cite>
</article>
